---
title: "Fysiske objekt"
belongs_to_chain: "Hva er objekter?"
figures_to_include:
	- "fysiske_objekter.svg"
---

For å forstå objekt i programmering, kan me først tenkja på korleis me oppfattar røyndommen. Når me står på rommet vårt og ser rundt oss, kan me dela opp synsinntrykket i objekt. Dei største objekta er kanskje senga, skrivebordet, klesskapet og bokhylla. Me kunne nå byrja å skriva ned ei usortert liste over objekt, men viss me vil vera meir strukturerte, gjer me kanskje følgjande observasjonar:

- Større objekt kan innehalda mindre objekt - klesskapet inneheld klesplagg, og bokhylla inneheld kanskje bøker, filmar og spel.
- Boka *Sofies verd*, filmen *Flåklypa Grand Prix* og spelet *The Last of Us* er tre konkrete objekt. Me kan tenkja at desse objekta er i kvar sin kategori, nemleg kategoriane "Bok", "Film" og "Spill".
- Men me kan også definera større kategoriar som inneheld både bøker, filmar og spel. Me gjer dette ved å tenkja over kva eigenskapar desse objekta har til felles:
	- Både bøkene, filmane og spela ligg i hylla, så den større kategorien kan heita "Hylleobjekt".
	- Både bøkene, filmane og spela kan seljast på ei plattform for brukte gjenstandar, så den større kategorien kan heita "Salgbart objekt".

Følgjande figur viser døme på objekt plassert i kategoriar:

<img src="/media/markdowncontent/assosiated_files/fysiske_objekter.svg" width="500">

I røyndommen finst altså slike hierarki av objekt og kategoriar, og i seinare artiklar skal me sjå korleis me utnyttar dette i programmering. Dette er svært spennande, men først lurer du kanskje på kva objekt har å gjera med programmering? Me skal forklara dette med utgangspunkt i eit praktisk døme, som me skal følgja i fleire artiklar framover.

