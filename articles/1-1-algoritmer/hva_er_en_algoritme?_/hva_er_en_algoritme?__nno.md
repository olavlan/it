---
title: "Kva er ein algoritme?"
belongs_to_chain: "Introduksjon og måter å presentere algoritmer"
figures_to_include:
---

Sagt på ein enkel måte, er ein algoritme ei oppskrift på korleis noko skal gjerast.

Meir presist: Ein algoritme er ei fullstendig og nøyaktig skildring av framgangsmåten for å løysa ei oppgåve. Algoritmen angir dei enkelte stega i oppgåveløysinga og rekkjefølgja av dei ved ord, matematisk symbolikk og/eller skjematisk framstilling av arbeidsgangen.

Ei oppskrift på ein matrett er eit døme på ein algoritme. Du følgjer oppskrifta trinn for trinn til matretten er ferdig. Du nyttar kunnskapen, det vil seia oppskrifta – algoritmen – for å løysa den oppgåva du står overfor. Til slutt står du igjen med ein ferdig matrett.

Når du bruker offentleg transport søkjar du gjerne opp ein reiseveg på ein app. Appen gir deg ei oppskrift - ein algoritme - på korleis du skal komma deg til ønskt destinasjon. Du følgjer oppskrifta trinn for trinn til du har komme fram.

Me kan prøva å setja opp ein algoritme for korleis ein vaskar klede:

1. Legg kleda i vaskemaskina
2. Set temperatur som passar til kleda
3. Hell i vaskepulver
4. Start maskina
5. Når maskina er ferdig, heng kleda til tørk
6. Når kleda er tørre, legg dei i skapet

Denne skildringa er eigentleg ikkje fullstendig nok. Ein algoritme skal vera så fullstendig og nøyaktig at ein som aldri har gjort det før, og som ikkje har noko kreativitet eller evne til problemløysing, skal klara det utan hjelp. For korleis skal kleda leggjast i skapet? Her må me ha vilkår. Om det er ei skjorte, skal ho hengjast opp. Om det er ei T-skjorte, skal ho brettast og blir lagt saman med dei andre T-skjortene. Og så vidare.

Dette dømet viser at sjølv enkle kvardagsoppgåver kan vera nokså kompliserte, og at me menneske kan veldig mange algoritmar utan at me tenkjer over det. Me utfører desse i dagleglivet vårt for å oppnå oppgåvene me står ovanfor. Men når ein prøver å skriva dei ned blir det fort komplisert.

**Aktivitetsforslag:** Skriv ned ein algoritme for noko du gjer regelmessig. Når skrive algoritmen, svar på følgjande:
* I kor stor grad krevst kreativitet og problemløysing for å gjennomføra stega?
* Kan du gjera algoritmar meir presis og fullstendig, slik at dette ikkje krevst?

