---
title: "Oppsummering og aktivitetar"
belongs_to_chain: "Når og hvorfor brukes objektorientert programmering?"
figures_to_include:
---

**Oppsummering**

* Imperativ programmering er å gi datamaskina konkrete kommandoar. Dette paradigmet har fleire greiner, mellom anna prosedyreorientert og objektorientert programmering.
* Med prosedyreorientert programmering er funksjonar og data separert. Det er svært nyttig for matematiske funksjonar, som ofte er generelle.
* Objektorientert programmering er nyttig for problemstillingar der funksjonar ikkje er generelle, men behandlar spesifikt data.
* Med objektorientert programmering knyter me saman funksjonar og data som høyrer saman. Me gjer dette med klassar og objekt.


**Aktivitet A.** Tenk deg at du skal laga følgjande program - ville du brukt prosedyreorientert eller objektorientert programmering? Grunngi valet.

1. Eit program som les ei fil med hastighetdata, og som bruker dette til å estimera distansen. Til dømes har du kanskje vore på sykkeltur og registrert farten kvart sekund med eit speedometer. Du ønskjer å vita omtrent kor langt du har sykla.
2. Eit program for eit bibliotek, som held oversikt over kva bøker som er tilgjengelege og kva for nokre av dei som er utlånte. Det skal vera mogleg å registrera utlån og innlevering.
3. Eit program som les ei fil med GPS-data for ein tur. Fila inneheld ei liste med koordinatar, som til dømes er registrerte kvart sekund. Programmet skal estimera lengda på turen, og dessutan estimera kor lenge ein var i rørsle og kor lenge ein tok pause.

**Prosjektoppgåve 1.** Kan du tenkja på eit program som du har lyst til å laga? Viss ja, beskriv kva funksjonar du ønskjer at programmet skal ha. Vurder deretter om prosedyreorientert eller objektorientert programmering er mest eigna, og grunngi svaret.

Dersom du kom fram til at prosedyreorientert programmering var mest eigna, forsøk å utvida idéen slik at det passar for objektorientert programmering.

*Vel ein idé som du synest verkar interessant, sjølv om det verkar for vanskeleg å koda! I dette kapittelet skal me berre planleggja programmet!*
